История, твърде подобна на тази от филма "Тетрадката", но истинска.
 Съпрузи с 65-годишен брак починаха в един и същ ден с 11 часа разлика,
 съобщиха роднини на двойката.

Харолд и Рут Кнапке починали в общата си стая в старчески дом на 11 август,
 само дни преди 66-ата им годишнина.

Дъщерите им вярват, че с усилия на волята баща им е останал до съпругата
 си, въпреки влошеното си здраве, "докато двамата могат да предприемат
 следващата стъпка от съвместното си пътуване". 

Първо си отишъл той, а след това и съпругата му. Харолд
 и Рут се познавали от деца и започват да се ухажват с писма,
 докато той служи в армията през Втората световна война.

"Оставих го да ме преследва, докато не го хванах", шегувала се Рут.

Двамата са отгледали шест деца."Това наистина е любовна история.
Те бяха толкова обвързани и верни и отдадени, че не биха отишли
 никъде един без друг", отбелязва една от дъщерите им.